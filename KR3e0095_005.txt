# -*- mode: mandoku-view; -*-
#+TITLE: 絳雪園古方選註
#+DATE: 2015-08-24 23:08:44.482769
#+PROPERTY: ID KR3e0095
#+PROPERTY: BASEEDITION WYG    
#+PROPERTY: JUAN 卷五
<pb:KR3e0095_WYG_005-1a>¶
欽定四庫全書¶
　絳雪園古方選註卷五¶
　　　　　　　　　　　　　蘇州王子接撰¶
　吐劑¶
梔子䜴湯¶
　　梔子(十四枚/擘生用)香豉(四合/綿裹)¶
　右二味以水四升先煑梔子得二升半　内豉煑取¶
　一升半去滓　分為二服　温進一服　得吐者止¶
<pb:KR3e0095_WYG_005-1b>¶
　後服¶
梔子豉湯為輕劑以吐上焦虚熱者也第梔子本非吐¶
藥以此二者生熟互用湧泄同行而激之吐也蓋梔子¶
生則氣浮其性涌香䜴蒸罯熟腐其性泄涌者宣也泄¶
者降也既欲其宣又欲其降兩者氣争於陽分自必從¶
宣而越於上矣余以生升熟降為論柯韻伯以梔子之¶
性屈曲下行淡豉腐氣上蒸而為吐引證𤓰蒂散之吐¶
亦在於豉汁吾恐𤓰蒂亦是上涌之品吐由𤓰蒂非豉¶
<pb:KR3e0095_WYG_005-2a>¶
汁也存之以俟君子敎我¶
梔子甘草豉湯¶
　　梔子(十四枚/生用)甘草(二/兩)香豉(四合/綿裹)¶
　右三味以水四升先煑梔子甘草得二升半　内䜴¶
　煑取一升半去滓　分二服　温進一服　得吐止¶
　後服¶
梔子豉湯吐胸中熱鬱之劑加甘草一味能治少氣而¶
諸家註釋皆謂益中非理也蓋少氣者一如飲家之短¶
<pb:KR3e0095_WYG_005-2b>¶
氣也熱藴至高之分乃加甘草載梔豉於上須臾即吐¶
越出至高之熱¶
梔子生薑豉湯¶
　　梔子(十四枚/生用)生薑(五/兩)香䜴(四合/綿裹)¶
　右三味以水四升先煑梔子生薑得二升半　内䜴¶
　煑取一升半去滓　分二服温進一服　得吐止後¶
　服¶
梔子豉湯加生薑則又何説也蓋梔豉為輕劑以吐胸¶
<pb:KR3e0095_WYG_005-3a>¶
中之熱若嘔則熱更在卑窒於胃矣故加生薑入胃升¶
散引領梔䜴從胃中湧熱上出也　首章言胸中窒塞¶
前章言胸之上此章言胸之下¶
梔子厚朴湯¶
　　梔子(十四枚/生用)厚朴(四兩/薑炙)枳實(四兩湯浸/去穰炒)¶
　右三味以水三升半煑取一升半去滓　分二服温¶
　進一服　得吐止後服¶
梔子厚朴湯下後遺熱心煩起臥不安腹滿是三焦病¶
<pb:KR3e0095_WYG_005-3b>¶
矣故以上涌下泄為治凡用梔子皆取其上涌客熱複¶
以厚朴枳實者取其酸苦下泄陰滯不煩不滿而起臥¶
亦安矣¶
𤓰蒂散¶
　　𤓰蒂(一分/熬黄)赤小豆(一/分)香䜴(一/合)¶
　右三味各别搗篩為散已合治之取一錢匕　以香¶
　豉一合用熱湯七合煑作稀糜去滓　取汁和散溫¶
　頓服之　不吐者少少加得快吐乃止諸亡血虚家¶
<pb:KR3e0095_WYG_005-4a>¶
　不可與𤓰蒂散(赤小豆按本草用細粒赤豆/今人用半紅半黒者恐非)¶
𤓰蒂散乃酸苦涌泄重劑以吐胸寒者邪結於胸不涉¶
太陽表實只以三物為散煑作稀糜留戀中焦以吐之¶
能事畢矣𤓰蒂性升吐苦而湧豆性酸斂味苦而泄恐¶
其未必即能宣越故複以香豉湯陳腐之性開發實邪¶
定當越上而吐矣¶
　¶
　¶
<pb:KR3e0095_WYG_005-4b>¶
　¶
　¶
　¶
　¶
　¶
　¶
　¶
　絳雪園古方選註卷五¶
