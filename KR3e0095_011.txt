# -*- mode: mandoku-view; -*-
#+TITLE: 絳雪園古方選註
#+DATE: 2015-08-24 23:08:44.638548
#+PROPERTY: ID KR3e0095
#+PROPERTY: BASEEDITION WYG    
#+PROPERTY: JUAN 卷十一
<pb:KR3e0095_WYG_011-1a>¶
欽定四庫全書¶
　絳雪園古方選註卷十一¶
　　　　　　　　　　　　　蘇州王子接撰¶
　外科¶
薏苡附子敗醬散¶
　　薏苡仁(十/分)敗醬(五/分)附子(二/分)¶
　右三味杵爲末取方寸匕以水二升煎減半頓服小¶
　便當下¶
<pb:KR3e0095_WYG_011-1b>¶
小腸癰仲景詳言腹無積聚昭然是氣結而成奈諸家¶
以方中附子爲據紛紛註釋是小腸寒冷凝結成癰抑¶
何荒謬若此余因懸内炤之鑑以明之盖心氣抑鬱不¶
舒則氣結於小腸之頭阻傳道之去路而爲癰腫即内¶
經所謂藏不容邪則還之於腑也故仲景重用薏苡開¶
通心氣榮養心境佐以敗醬化膿爲水使以附子一開¶
手太陽小腸之結一化足太陽膀胱之氣務令所化之¶
毒仍從水道而出精微之奥豈庸淺者所能推測耶¶
<pb:KR3e0095_WYG_011-2a>¶
大黄牡丹湯¶
　　大黄(四/兩)芒硝(三/合)丹皮　桃仁(五十/箇)𤓰子(半升當是/甜𤓰子)¶
　右五味以水六升煮取一升去滓内芒硝再煎沸頓¶
　服之有膿當下如無膿當下血¶
金匱上章用附子後人硬派小腸癰是寒結此湯用大¶
黄芒硝又妄派大腸癰是熱結斯誠未足議也然以醫¶
司生命又不得不重言以明之夫肺與大腸爲表裏大¶
腸癰者肺氣下結於大腸之頭其道逺於上其位近於¶
<pb:KR3e0095_WYG_011-2b>¶
下治在下者因而奪之也故重用大黄芒硝開大腸之¶
結桃仁丹皮下將敗之血至於清肺潤腸不過𤓰子一¶
味而已服之當下血下未化膿之血也若膿已成形肉¶
已壊又當先用排膿散及湯故原文云膿已成不可下¶
也¶
排膿散¶
　　枳實(十六/枚)芍藥(六/分)桔梗(二/分)¶
　右三味杵爲散取雞子黄一枚以藥散與雞子黄相¶
<pb:KR3e0095_WYG_011-3a>¶
　等揉和令相得飲和服之日一服　芍藥用赤¶
排膿湯¶
　　甘草(二/兩)桔梗(三/兩)生薑(一/兩)大棗(十/枚)¶
　右四味以水三升煮取一升温服五合日再服¶
排斥也膿血肉所化也前方枳實赤芍佐以桔梗直從¶
大腸泄氣破血斥逐其膿後方甘桔薑棗仍從上焦開¶
提肺氣調和營衞俾氣行而膿自下審證用方學者出¶
自心裁¶
<pb:KR3e0095_WYG_011-3b>¶
茄蒂湯¶
　　鮮茄蒂(七/箇)鮮何首烏(量癤輕/重等分)¶
　水二鍾煎八分一服出膿再服收口¶
對口癤生於啞門空處或由濕毒上壅或由腎虛火熾¶
患者每多潰不收口或爛延纒頸甚至不救是殆督脉¶
之陽氣泄也鮮茄蒂味甘寒緩火毒散惡血能收束頭¶
頸之癤口鮮何首烏味苦濇瘍科名紅内消亦取其收¶
歛精氣仲淳力贊是方深得消毒收口之秘¶
<pb:KR3e0095_WYG_011-4a>¶
真人活命飲¶
　　白芷(一/錢)防風(七/分)陳皮(一錢/五分)皂角刺(五/分)穿山甲(三片切/蛤粉炒)¶
　　土貝母(一/錢)天花粉(一/錢)當歸尾(一錢/五分)赤芍(一/錢)乳香(一錢/去油)¶
　　没藥(五分/去油)金銀花(三/錢)甘草節(一/錢)¶
　　　在背角刺為君在腹白芷為君在胸加蔞仁在¶
　　　四肢銀花為君¶
　右酒水各半煎數十沸即服¶
瘍科之方最繁初無深義難以類選兹取其通用者譯¶
<pb:KR3e0095_WYG_011-4b>¶
之如活命飲行衞消腫和營止痛是其綱領也經言衞¶
氣不從逆於肉理乃生癰腫故用白芷入陽明通肌肉¶
之閉以透表陳皮芳香利脾胃之氣以疏經中之滯防¶
風卑賤性柔隨所引而入以泄營中之壅遏角刺性銳¶
能達毒處山甲性堅善走攻堅花粉土貝消腫歸尾赤¶
芍活絡乳香没藥護心昏神使人不知痛甘草銀花解¶
熱散毒治腫毒之法畢備矣故瘍科推為首方¶
柴胡連翹湯¶
<pb:KR3e0095_WYG_011-5a>¶
　　柴胡(五/錢)連翹(五/錢)瞿麥穗(六/錢)黍粘子(二/錢)生地(三/錢)當歸¶
　　(一錢/五分)黄芩(五錢/炒)知母(五錢/酒炒)黄柏(三錢/酒炒)甘草(三錢/炙)中桂¶
　　(三/分)¶
　右剉如麻豆大每服五錢水二大盞煎至一盞去渣¶
　稍熱食後服¶
柴胡連翹湯和劑也馬刀挾癭邪走手足少陽經而來¶
結於耳下治以柴胡散少陽之結氣連翹散外瘍之血¶
結氣聚瞿麥穗決上焦之壅腫黍粘子消上焦之熱腫¶
<pb:KR3e0095_WYG_011-5b>¶
生地當歸和手足少陽之血脉黄芩知柏解三焦之鬱¶
熱炙甘草調和寒熱之劑微加中桂者馬刀堅硬用以¶
消皮膚浮凍之氣也¶
　¶
　¶
　¶
　¶
　絳雪園古方選註卷十一¶
