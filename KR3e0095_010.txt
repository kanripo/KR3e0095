# -*- mode: mandoku-view; -*-
#+TITLE: 絳雪園古方選註
#+DATE: 2015-08-24 23:08:44.618998
#+PROPERTY: ID KR3e0095
#+PROPERTY: BASEEDITION WYG    
#+PROPERTY: JUAN 卷十
<pb:KR3e0095_WYG_010-1a>¶
欽定四庫全書¶
　絳雪園古方選註卷十¶
　　　　　　　　　　　　　蘓州王子接撰¶
　女科丸方¶
烏鰂骨丸¶
　　烏鰂魚骨(四/分)茹蘆(一/分)¶
　右以雀卵爲丸如菉豆以五丸爲後飯飲以鮑魚汁¶
烏鰂骨丸皆血肉之品盖血枯氣去苟非有情之物焉¶
<pb:KR3e0095_WYG_010-1b>¶
能留戀氣血而使之生長烏鰂魚骨醎温下行性濇去¶
脫久服令人有子可知其固氣益精之功矣茹藘醎酸¶
入肝活血通經疏氣行傷丸以雀卵壯陽益血藥後即¶
飯復飲鮑魚汁壓其藥性下行利腸續絶毎用五丸者¶
經言脫血入房肝傷由於中氣竭故欲其留頓中宫仍¶
從脾胃轉輸於下也¶
　按素問用䕡茹農經言有毒蝕惡肉排膿血茹藘無¶
　毒亦能通經脉治六極傷產後血暈去淤排膿暌度¶
<pb:KR3e0095_WYG_010-2a>¶
　二者之用莫辨孰是但䕡茹今人有名未用茹藘即¶
　茜草藥肆易得且與病情亦相合姑從茹藘註釋惟¶
　後賢詳審¶
聚精丸(附内/科方)¶
　　黄魚鰾(一觔切碎/蛤粉炒)沙苑蒺藜(八兩馬乳浸隔/湯蒸一炷香)¶
　右爲末煉蜜丸毎服八十丸白湯下¶
震一索而得長男長男盛陽也震始於寅在人屬少陽¶
初闗精氣動念在兹有勇猛精進之體用齊乎巽隂相¶
<pb:KR3e0095_WYG_010-2b>¶
見乎離得虛靈不昧之性自然得子成男若少陽男人¶
頭小面長目大無鬚爪枯脛細平素膽精不足不能㑹¶
合腎精者其何以有子宜服聚精丸積精全神積精者¶
腎藏精三合膽藏精三合兩精摩蕩而生神也黄魚鰾¶
甘鹹入少隂和血固精沙苑蒺藜辛甘入少陽利竅益¶
精俾精聚氣全使内之時女妻有震虩喜悦之象則知¶
巽隂潔齊而得孕矣¶
加味香附丸¶
<pb:KR3e0095_WYG_010-3a>¶
　　金華香附(一觔/為末)　(四兩煑酒浸兩宿搗碎焙乾磨/四兩米醋浸同上法  四兩童)¶
　　(便浸同上法滓四兩用炒山栀四/兩煎濃汁去  入香附浸同上法)澤蘭(浄葉六/兩酒洗)¶
　　海螵蛸(六兩搗/稍碎炒)當歸(四兩/酒洗)川芎(三/兩)白芍(四兩/酒炒)懐熟地¶
　　(八兩搗/膏焙乾)¶
　右爲末用浮小麥粉酒醋水打糊爲丸如菉豆大毎¶
　日早晩服兩次忌食萊菔及牛肉生冷¶
震陽也其動也厲巽隂也其正也貞巽隂從陽非泛從¶
也隂不失柔順從容中正之道乃能潔齊乎陽若女子¶
<pb:KR3e0095_WYG_010-3b>¶
經水不調赤白帶下腹寒胞閉夢與鬼交有絶產十二¶
症者半屬奇經半屬肝虛即不能從陽得子宜服香附¶
丸以四物和肝之隂陽烏鰂骨治使内肝傷澤蘭葉調¶
病傷八脉任通衝盛精氣溢寫自能有子¶
坎炁丹(附内/科方)¶
　　坎炁(二十四條/男者良)人乳粉(二兩/四錢)熟地(八兩砂仁一兩/五錢陳煑酒八)¶
　　(兩製久/晒者良)人參(二/兩)枸杞子(四/兩)¶
　右法製烘燥入磨爲末用酒釀四兩白蜜四兩同煉¶
<pb:KR3e0095_WYG_010-4a>¶
　搗爲丸毎服五錢清米飲湯送¶
坎再索而得中男在人爲腎中之陽陽險乎中得子非¶
易若少隂男人耳薄鼻尖毛悴精寒者尤難種子易曰¶
有孚維心亨行有尚必得少女之心有孚於夫剛中得¶
正孕雖險亦可求而得男承上文説言乎兊之義易曰¶
勞乎坎者腎雖爲作强之官陽陷而險更當慰勞腎中¶
之陽乃能剛中而不失其孚宜服坎炁丹坎炁人乳補¶
先天之正氣熟地人參枸把塡補足三隂經丸以酒釀¶
<pb:KR3e0095_WYG_010-4b>¶
白蜜醖釀之品而成化育之功¶
斑龍丸(方見内科/丸方中)¶
艮三索而得少男得其所止之陽也象曰艮其限陽極¶
於上不能退聽於隂索而不有其身矣男子八八天數¶
已極不得其子亦止所當止無爲之時也然隂陽處過¶
極之候必變而後得如從震而變大過曰枯楊生梯老¶
夫得其女妻從艮而變損曰山澤通氣易曰艮其背陽¶
氣止於背而不能變當從兌以悦之也男服斑龍丸通¶
<pb:KR3e0095_WYG_010-5a>¶
督脉之隂陽補玉堂闗下之穴以救尾閭滄海之竭猶¶
藉女妻有孚庶可索而得男當服吉祥丸啟子宫生氣¶
則從兊而變悦也¶
疏肝清胃丸¶
　　夏枯草　蒲公英　金銀花　漏蘆　橘葉　甘菊¶
　　豭鼠糞　紫花地丁　貝母　連翹　白芷¶
　　山慈姑　𤓰蔞實　炙甘草　廣陳皮　茜根¶
　　乳香　没藥¶
<pb:KR3e0095_WYG_010-5b>¶
　右法製等分爲末另用夏枯草煎膏爲丸毎服五錢¶
　開水送¶
乳巗發於乳中按胃經循乳穴歌云乳中正在乳頭心¶
次有乳根出乳下又肝經循乳穴歌云循本經之章門¶
至期門之所挾胃屬肝故前賢皆以憂思鬱怒積氣於¶
肝胃兩經而成乳巗苐方書治法雖多不失之峻補則¶
失之峻攻惟仲醇製疎肝清胃丸雖平淡無奇却有深¶
中肯綮之妙夏枯草入厥隂解鬱熱散結氣蒲公英一¶
<pb:KR3e0095_WYG_010-6a>¶
名黄花地丁入陽明散熱毒消癰腫二味爲君金銀花¶
入陽明散熱消乳腫甘菊清風熱益肝隂鼠糞入隂解¶
熱紫花地丁透乳消腫茜根行血通經貝母開鬱結消¶
乳癰凡此六者皆入肝經連翹清客熱消腫毒白芷散¶
血熱攻乳癖山慈姑攻毒散結𤓰蔞實降火滌痰甘草¶
和胃消癰陳皮和胃破結凡此六者皆入胃經共十二¶
味爲佐乳香活血没藥散血皆能止痛消腫二味爲使¶
再複以夏枯草煎膏爲丸者其義重在通陽化隂流通¶
<pb:KR3e0095_WYG_010-6b>¶
血脉乳癖自散實遵經言肝欲散胃喜通之㫖較之世¶
人以乳癰爲實乳巗爲虛泥於參术以滯其氣者其用¶
意逺矣¶
椿皮丸¶
　　椿根白皮(一兩/五錢)白芍藥(五/錢)良薑(炒成灰/三錢)黄柏(炒成灰/二錢)¶
　右爲末粥漿丸每服三五十丸空心米飲下¶
椿皮丸治瘦人帶下熱勝於濕又弱而不禁攻者痩人¶
多血熱故以椿皮苦濇入血清熱勝濕以止帶痩人多¶
<pb:KR3e0095_WYG_010-7a>¶
隂弱故以白芍酸寒收隂氣以約帶痩人多中虛故以¶
良薑入胃和陽截生濕之源頭痩人多隂火故以黄柏¶
入腎堅隂固帶下之去路然以薑柏炒灰則成不寒不¶
熱僅存固澁收脫之性助椿皮以建功¶
白斂丸¶
　　白斂(八/兩)狗脊(㔐去毛/一兩)鹿茸(酒蒸焙/二兩)¶
　右爲細末用艾煎醋汁打糯米糊丸如梧子大每服¶
　五十丸空心温酒送下¶
<pb:KR3e0095_WYG_010-7b>¶
室女衝任虛寒及嫁房勞帶下隂中腫痛陽虛之體而¶
得火證當以白斂殺火消腫爲要故名白斂丸佐以狗¶
脊療傷中通闗節仍主以鹿茸保䕶督脉之陽以安衝¶
任固本治標功稱嫓羙¶
固陽丸(新/製)¶
　　黄耆(酒炒/三兩)當歸(酒淨/三兩)乾薑(一兩/六錢)赤石脂(一兩二錢/泥罐中煆)¶
　　(赤研/水飛)舶蘹香(八/錢)白龍骨(煆搥碎絹袋盛大豆同蒸/豆熟出取焙乾研水飛一)¶
　　(兩二/錢)陽起石(用乾鍋於大火中煆令通紅取出酒/淬置隂地令乾研水飛  一兩二錢)¶
<pb:KR3e0095_WYG_010-8a>¶
　　肉桂(八/錢)韭菜子(酒浸曝乾微/炒一兩六錢)茯苓(三/兩)黄鹽(炒三/錢)¶
　右法製爲末酒糊丸每服五十丸温酒下¶
治帶諸方燥濕清熱者居多若夫久曠失志心陽内耗¶
而命門失守或内勞無度液脫陽離而命門不禁博採¶
古方治此二證者藥品冗雜一無成法可遵余因製此¶
方以固未散之眞陽黄耆茯苓通陽明之氣道引領陽¶
起石升發諸陽乾薑赤石脂堵截陽明之津液不使其¶
順流於前隂當歸肉桂蘹香升少陽之氣以約在下之¶
<pb:KR3e0095_WYG_010-8b>¶
津液韭菜子去淫慾之火白龍骨固心腎之氣約以黄¶
鹽使熱藥歸下成固攝之功¶
兔腦丸¶
　　母丁香(六/粒)明乳香(去油/六分)麝香(六/厘)¶
　右爲細末選八月臈月天醫日修合臨時活劈兔腦¶
　爲丸六粒硃砂爲衣隂乾蠟丸收藏產婦臨盆腰痛¶
　兒不能下温湯囫圇嚥下其兒立產男左女右手握¶
　藥出兔用小者老則不驗死者亦不驗修合時忌見¶
<pb:KR3e0095_WYG_010-9a>¶
　雞犬經行婦人孝服及諸厭物¶
兔腦丸四味單用皆能催生非特複用爲方也兔性善¶
走用其腦者神在精髓也盖孕環之兔初懐左腋百年¶
之後環歸於腦便能隱形可徵其腦爲神之居也丁香¶
入營通氣乳香入營活血麝香爲臍之液走竄下通𤣥¶
竅兔腦爲腎之髓寒利專主滑胎二者皆有情之品兒¶
感其氣自然下生一如水火濟而道成隂陽和而雨降¶
也一方有用鼠卵者其走竄入腎之功與兔腦同然用¶
<pb:KR3e0095_WYG_010-9b>¶
兔腦不免傷生鼠取其外腎以油線縫之放去猶活其¶
功德較勝且鼠腎之上有符篆朱文人佩於身能令見¶
者懽恱所求如意諒嬰兒得之亦必生歡喜心也頥眞¶
堂經驗方分兩丸數各用三十六以坎爲六坤之成數¶
也其理頗通故并贅之¶
千金吉祥丸(應在斑/龍丸後)¶
　　天麻(煨一/兩)芎藭(一/兩)桂心(一/兩)桃仁(一百/枚)牡丹皮(一/兩)¶
　　桃花瓣(一/兩)栁絮(一/兩)白术(一/兩)熟地(一/兩)菟絲子(一/升)覆盆子(一/升)¶
<pb:KR3e0095_WYG_010-10a>¶
　　五味子(去子/一兩)茯苓(一/兩)楮實子(一/升)¶
　右爲末蜜丸如豆大每服五丸空心苦酒下日三服¶
吉祥者詩言吉夢熊羆男子之祥也婦人血積胞門或¶
寒凝子宫致任脉不榮積年不孕斷緒絶產閲古方用¶
蕩胞湯坐導藥而閨中弱質奚堪當硝黄蝱蛭猛烈之¶
品是方君以天麻者以其有遊子十二環圍於外結子¶
透虛入莖中潛生土内&KR0232;芎藭下行血海治血閉無子¶
李杲曰女子肝虛不足宜天麻芎藭以補之也臣以桂¶
<pb:KR3e0095_WYG_010-10b>¶
心通子宫破瘀桃仁丹皮補肝活血桃花輕薄栁絮顛¶
狂功皆下行走泄其性可以辟除穢惡其情足以感發¶
春心佐以白术地黄補脾腎之正氣再使以菟絲覆盆¶
五味子皆蔓延多子之品茯苓入陽通氣楮實入隂通¶
神俾使内之時精氣神混合一炁自然一舉而得子矣¶
方之取義甚佳用亦屢驗¶
回生丹¶
　　大黑豆(三升用水浸取殻用絹袋盛殻同豆/煑熟去豆不用將殻晒乾其汁留用)紅花¶
<pb:KR3e0095_WYG_010-11a>¶
　　(三兩炒黄色入好酒四碗/煎三五滚去渣存汁聼用)米醋(九觔陳/者佳)大黄(一觔/爲末)¶
　　蘇木(三兩打碎用河水五/碗前汁三碗聼用)¶
　右將大黄末一觔入淨鍋下米醋三觔文火熬之以¶
　長木筯不住手攪之成膏再加醋三觔熬之又加醋¶
　三觔次第加畢然後下黒豆汁三椀再熬次下蘇木¶
　汁次下紅花汁熬成大黄膏取入瓦盆盛之大黄鍋¶
　焦亦鏟下入後藥同磨¶
　　人參(二/兩)當歸(一/兩)川芎(一兩/酒洗)香附(一兩/醋炒)延胡索(一兩/醋炒)¶
<pb:KR3e0095_WYG_010-11b>¶
　　蒼术(一兩米/泔浸炒)蒲黄(一兩隔/紙炒)茯苓(一/兩)桃仁(一兩去/皮尖油)¶
　　川牛膝(五/錢)甘草(炙五/錢)地榆(五錢/酒洗)川羌活(五/錢)廣橘紅(五/錢)白芍¶
　　(五錢/酒炒)木𤓰(三/錢)青皮(三錢去/穰炒)白术(三錢米/泔浸炒)烏藥(二兩半/去皮)¶
　　良薑(四/錢)木香(四/錢)乳香(二/錢)没藥(二/錢)益母草(二/兩)馬鞭草(五/錢)¶
　　秋葵子(三/錢)熟地(一兩酒蒸/如法製就)三稜(五錢醋浸/透紙裹煨)五靈脂¶
　　(五錢醋煑化/焙乾研細)山茱茰肉(五錢酒浸蒸/搗爛入藥晒)¶
　右三十味并前黑豆殻共晒乾爲末入石臼内下大¶
　黄膏匀再下煉熟蜜一觔共搗千槌取起爲九毎丸¶
<pb:KR3e0095_WYG_010-12a>¶
　重二錢七分靜室隂乾須二十餘日不可日晒不可¶
　火烘乾後止重二錢有零鎔蠟䕶之所謂蠟丸也用¶
　時去蠟殻調服¶
回生丹催難産破血暈却有神功難産皆由氣滯不宣¶
血暈每多惡露瘀塞下氣行血均爲要法大黄下氣滌¶
垢黒豆逐水破結紅花活中焦之血蘇木破下焦之血¶
均用醋製監制入血不欲其傷氣也馬鞭草秋葵子入¶
奇經通經催生蒲黄五靈脂消瘀下胞衣乳香没藥療¶
<pb:KR3e0095_WYG_010-12b>¶
産難損傷烏藥木香除腹中氣分冷痛良薑香附解腹¶
中血分冷痛牛膝桃仁地榆三稜延胡皆取其破血下¶
行佐以四君四物塡補正氣以蒼术羌活宣通衛氣以¶
青皮木𤓰橘紅甸安營氣益母爲生血之品山茰爲破¶
結興陽能扶少陽之生氣是方雖漫無綱紀然其羣集¶
催生逐瘀之藥仍有相須之妙已扼坐草四五日治法¶
之要因選之¶
　絳雪園古方選註卷十¶
